# Методичні вказівки до виконання лабораторної роботи
## Тема: Породжуючі патерни
## Мета: Навчитись використовувати породжуючі патерни проектування

## Хід виконання:
1.	Використовуючи породжуючі патерни виконати завдання згідно варіанту.
2.	Ознайомитися з теоретичними відомостями. Наприклад, можна використати даних ресурс https://refactoring.guru/uk/design-patterns 
3.	Завантажити код із репозиторію. Інструкція як клонувати репозиторій написано тут https://www.youtube.com/watch?v=DdT4yODMUno.
4.	У Visual Studio дописати потрібний код для вирішення поставленого завдання. 
5.	Перевірити код на дотримання Code Convention C#:
 (https://learn.microsoft.com/en-us/dotnet/csharp/fundamentals/coding-style/coding-conventions , https://learn.microsoft.com/en-us/dotnet/csharp/fundamentals/coding-style/identifier-names )
6.	Перевірити на дотримання принципу інкапсуляції.
7.	Завантажити код програми на GitHub зробивши відповідний pull request.
8.	Проконтролювати появу коментарів та зауважень щодо вашого виконання завдання у системі GitHub.
9.	Оформити звіт.

   
## Варіанти завдань для самостійної роботи:

1. Реалізувати **будівельник для створення геометричних фігур** із різними параметрами (тип, розмір, колір).
2. Реалізувати **будівельник для створення комп’ютерної гри**, який включає вибір графіки, звуку та сюжетної лінії.
3. Реалізувати **будівельник для побудови сценаріїв військової стратегії**, що дозволяє додавати війська, ресурси та карти.
4. Створити **будівельник для освітніх програм**, який включає вибір предметів, тривалість навчання та рівень складності.
5. Реалізувати **будівельник для створення документації**, що дозволяє додавати секції, заголовки та виноски.
6. Реалізувати **будівельник для створення об'єктів комп’ютерних героїв**, із характеристиками сили, магії, здоров'я та ін.
7. Створити **будівельник для створення HTML-документу**, який включає структуру `<head>`, `<body>`, стилі та скрипти.
8. Реалізувати **будівельник для створення різних типів будинків** (офісні будівлі, приватна забудова, багатоквартирні будинки).
9. Реалізувати **будівельник для проектування літаків**, з можливістю вибору двигуна, крил і внутрішнього дизайну.
10. Створити **будівельник для космічної ракети**, яка має кілька ступенів, типи двигунів і корисний вантаж.
11. Реалізувати **будівельник для створення автомобіля** із можливістю налаштування типу кузова, двигуна, кольору та комплектації.
12. Створити **будівельник для путівки на відпочинок**, який включає вибір напрямку, проживання, екскурсій і транспорту.
13. Реалізувати **будівельник для автоматичного створення сайтів**, включаючи головну сторінку, контактну сторінку та сторінку з описом послуг.
14. Створити **будівельник для створення студентів**, із параметрами ім’я, вік, спеціальність і оцінки.
15. Реалізувати **будівельник для пакетів даних у мережі**, із вибором типу даних, джерела та отримувача.
16. Реалізувати **абстрактну фабрику для створення опуклих і неопуклих багатокутників**.
17. Реалізувати **абстрактну фабрику для лікарень** (польових або капітальних будівель).
18. Створити **абстрактну фабрику для роботи з SQL-базами даних та XML-файлами**.
19. Реалізувати **фабрику для створення 2D- та 3D-матриць**.
20. Створити **абстрактну фабрику для героїв комп’ютерної гри**, з класами магів, воїнів і лучників.
21. Реалізувати **абстрактну фабрику для будівельних блоків** різних форматів (круглі, квадратні, трикутні).
22. Реалізувати **абстрактну фабрику для доріг** (грунтові або асфальтовані).
23. Створити **абстрактну фабрику для створення автобусів і маршруток**.
24. Реалізувати **абстрактну фабрику для створення документів** у форматах Word і PDF.
25. Реалізувати **абстрактну фабрику для навчання студентів у звичайних ВНЗ або військових академіях**.
26. Реалізувати **одинак для бухгалтерської системи**, який надає доступ до віртуального принтера для звітів.
27. Реалізувати **одинак для доступу до аудіосистеми** в мобільному додатку.
28. Реалізувати **одинак для ShoppingCart** на сайті інтернет-магазину.
29. Реалізувати **одинак для інформування про повітряну атаку**, який синхронізує дані з різних джерел.
30. Створити **одинак для єдиного доступу до конфігураційних даних**, таких як база даних, порти сервера тощо.
